<!DOCTYPE html>
<html>
<head>
<meta  charset="utf-8"/>
<link rel="stylesheet" href="g1_08.css" />

</head>
<body data-spy="scroll" data-target="#news" data-offset="20">
<div class="container"> 
<div class="row">
<nav class="col-md-2" id="news">
<ul class="nav">
<li><a href="#section1">声声慢</a></li>
<li><a href="#section2">武陵春</a></li>
<li><a href="#section3">如梦令</a></li>
<li><a href="#section4">一剪梅</a></li>
</ul>
</nav>
<div class="col-md-7">
<div id="section1">
<h2>声声慢</h2>
<p>
寻寻觅觅，冷冷清清，凄凄惨惨戚戚。<br />
乍暖还寒时候，最难将息。<br />
三杯两盏淡酒，怎敌他、晚来风急？<br />
雁过也，正伤心，却是旧时相识。<br />
满地黄花堆积。<br />
憔悴损，如今有谁堪摘？<br />
守着窗儿，独自怎生得黑？<br />
梧桐更兼细雨，到黄昏、点点滴滴。<br />
这次第，怎一个愁字了得！
</p>
</div>
<div id="section2">
<h2>武陵春</h2>
<p>
风住尘香花已尽，日晚倦梳头。<br />
物是人非事事休，欲语泪先流。<br />
闻说双溪春尚好，也拟泛轻舟。<br />
只恐双溪舴艋舟，载不动许多愁。
</p>
</div>
<div id="section3">
<h2>如梦令</h2>
<p>
常记溪亭日暮，沉醉不知归路。<br />
兴尽晚回舟，误入藕花深处。<br />
争渡，争渡，惊起一滩鸥鹭。 
</p>
</div>
<div id="section4">
<h2>一剪梅</h2>
<p>
红藕香残玉簟秋。轻解罗裳，独上兰舟。<br />
云中谁寄锦书来，雁字回时，月满西楼。<br />
花自飘零水自流。<br />
一种相思，两处闲愁。<br />
此情无计可消除，才下眉头，却上心头。 
</p>
</div>
</div>
<div class="col-md-3">
<img src="f3.png" alt="李清照" />
</div>
</div>
</div>


</body>
</html>